---
title: Коротко про об'єднання
permalink: "/"
layout: default
---

Київська обласна психоневрологічна лікарня № 2 смт Ворзель є спеціалізованим медичним закладом для надання кваліфікованого стаціонарного медичного обстеження, лікування і соціально-трудової реабілітації хворих з психічними розладами.

Лікарня розташована на території курортного селища міського типу Ворзель, яке своїм кліматом благодатне для хворих з серцево-судинними захворюваннями. Лікарня розташована в 50 метрах від автодорожньої траси Республіканського значення і в 20 хвилинах пішої ходи від залізнично-дорожньої гілки Південно-Західної залізниці. Територія лікарні від автотраси захищена смужкою лісопарку змішаного лісу. Під’їзні шляхи асфальтовані, об лаштовані. В 20 хвилинах ходьби лісопарк з озером Ворзельського курорту. Лікарня побудована по новому типовому проекту, який вперше був використаний в цьому будівництві. Всі корпуси, за винятком адміністративного, двоповерхові, зв’язані між собою утепленими світловими переходами. Сполучення між цими відділеннями, допоміжними лікувальними службами забезпечуються цілодобово, що надає багато зручності як персоналу, так і хворим.

Параклінічні служби (лабораторія, фізкабінет, рентген кабінет, кабінет функціональної діагностики, консультативні кабінети, гіпнотарій, стат. відділ, бібліотека, кабінети адміністративно-управлінського апарату), розміщені в 5-ти поверховому приміщенні, котре переходами зв’язане з корпусами стаціонарних відділень. У адміністративному корпусі розташований конференц-зал, що надає можливість проводити наукові конференції, консиліуми з працівниками кафедри наркології та психіатрії міста Києва.
На базі лікарні організовано і функціонує відділення для Ветеранів війни, та воїнів АТО / ООС. Лікарня визнана головним медичним закладом для надання психіатричної медичної допомоги учасникам Антитерористичної операції, демобілізованим воїнам із зони АТО, які отримали поранення, контузії, черепно мозкові травми, посттравматичні стресові розлади, розлади адаптації в зоні бойових дій.

Крім цього, лікарня є єдиною клінічною базою, де розгорнуте дитяче та підліткове відділення, де проходять обстеження та лікування діти, а також підлітки всієї Київської області. Решта психіатричних ліжок у складі лікарні надають допомогу на базі загально-психіатричних відділень по бригадно- територіальному принципу обслуговування, де за кожним відділенням, змішаним, яке створене вперше на Україні, закріплені райони обслуговування. Організація по районному методу обслуговування хворих дозволяє більш якісно надати допомогу населенню, про що свідчить інтенсивність використання ліжкового фонду, збільшення ремісії при психічних захворюваннях.

По рівню госпіталізації райони котрі обслуговуються лікарнею займають перші рейтингові місця за період 2010 - 2020 рр..
В складі лікарні працюють лікарі: психіатри, психологи, логопед, терапевт, невропатолог, офтальмолог, лікар акушер - гінеколог, стоматолог, рентгенолог, УЗД, функціональна діагностика.

Обстеження хворих проводиться на новому сучасному діагностичному обладнанні:
* апарат для обстеження біоелектричної активності мозку (ЕЕГ комп’ютерний);
* апарат для обстеження пульсового кровонаповнення судин головного мозку, кінцівок( РЕГ»РЕГИНА» з комп’ютерним оснащенням);
* електрокардіограф 12-канальний (виробник Угорщина), для обстеження електропотенціалів серцевих м’язів.
* Ультразвуковий ЕХОенцефалоскоп, для обстеження головного мозку;
* Комплекс рентгенівський діагностичний «Медікс»;
* Флюорографічний апарат 12ф9, нове сучасне рентгенологічне оснащення.

З метою підвищення кваліфікації медичних сестер і молодшого персоналу здійснюється навчання на курсах підвищення кваліфікації, що дає реальну можливість постійно підтримувати високу професійну підготовку медпрацівників середньої та молодшої ланки.

У лікарні розпочали свою трудову діяльність молоді спеціалісти лікарі, які в подальшому продовжили працювати за фахом у науково дослідних інститутах, отримали вчені ступені і є провідними спеціалістами в галузі психіатрії та наркології.

Психологічна служба лікарні докладає усіх зусиль щоб зменшити прояви госпіталізму в своїй роботі з пацієнтами віддає перевагу індивідуальним бесідам.

Соціально психологічний аспект ресоціалізаційної програми залишається одним із головним напрямків, диктуючи проведення більш дійових реформ в забезпеченні психіатричної ресоціалізації стосовно недопущення у психічно хворих формування соціальності недостатності та порушення їх прав та свобод.

У складних соціально - економічних умовах колектив КНП КОР «КОПНЛ №2» під керівництвом в.о. генерального директора Пономаренко Т.В. докладає максимум зусиль на системне покращення в роботі та не втрачає оптимізму та бачення нових перспектив у роботі.
